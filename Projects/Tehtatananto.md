# SystemDesign

Johdanto suunnittelutehtäviin

Kuvittele olevasi töissä AI sovelluksia tekevässä yrityksessä. Yritys on saanut tilauksen suurelta tilitoimistolta. Tilauksessa halutaan järjestelmä, joka koostuu mobiilisovelluksesta ja taustajärjestelmästä. Mobiilisovelluksella yrityksen asiakkaat voivat kuvata kuittinsa ja sovellus poimii kuitista automaattisesti tiedot (laskun aihe, päiväys, summa ja ALV-luokka) kulukorvauslomakkeelle tai matkalaskulle. Yrityksen näkökulmasta mobiilisovellus on osa järjestelmää, eli yrityksellä ei ole sille muita tavoiteita kuin helpottaa käyttäjien arkea ja saada näin lisää asiakkaita. Mobiilisovellus tarvitsee kuitenkin taustajärjestelmään hallintanäkymän, jossa yritys näkee käytössä olevat sovellukset, niiden versiot ja käytön statistiikat (esim. kuinka monta kuittia keskimääräinen käyttäjä on kuvannut viime kuussa tai kuinka monta virhettä sovellus on tehnyt).

Asiakas ei ole ohjelmistosuunnittelun tai tekoälyn asiantuntija, mutta onneksi meidän yritys on alan huippuja! Niinpä päätämme ottaa tilauksen vastaan näillä aika pienillä vaatimuksilla. Ja koska Sinä olet yksi yrityksen kantavista voimista, järjestelmän järjestelmäsuunnittelu päätetään antaa sinun vastuullesi.
